---
title: "Kritická teorie a inovace: kde jsme a co s tím?"
layout: home
menuItem: "O předmětu"
menuPosition: 1
---
<h1>Kritická teorie a inovace:<br> kde jsme a co s tím?</h1>

**Rychlé odkazy**: [Facebooková skupina](https://www.facebook.com/groups/618087831642260/) 
· [Hodnocení studentů ]({{ site.assessmentsUrl }}) 
· [Klub kritického čtení](https://www.facebook.com/groups/kritickeCteni/)

<img src="{{ site.baseurl }}/style/header.jpg" width="100%">


## Aktualizace a změny

- Do [osmého týdne](https://jan-martinek.github.io/ktai2017/syllabus/8-technologie-jako-extenze-smyslu.html) jsem přidal text o strojovém učení, který rozvíjí témata Foucaultovy Krize horeček.


## Proč si zapsat tento kurz?

- Zajímají vás společenské dopady inovací?
- Napadlo vás, jak souvisí jazyk s realitou?
- Přemýšleli jste nad vztahem technologie a morálky?
- Bavili jste se někdy o tom, jak věda zkoumá člověka a společnost?
- Fascinuje vás rychlé proměňování světa, ve kterém žijeme?
- Žijete na rozhraní mezi přírodními a humanitními vědami?
- Chcete působit dobro ve světě?

Pokud jste na některé z otázek odpověděli kladně a dovedete si představit, že přečtete třicet stránek zajímavých textů týdně, možná je to kurz pro vás. [Zapište se v ISu.](https://is.muni.cz/auth/predmet/phil/podzim2017/VIKBB55)

<div class="important">
	<p><b>Kurz je doporučen studentům všech ročníků studia.</b> Je poměrně časově náročný, ale nevyžaduje o mnoho více než ochotu věnovat čas důslednému čtení a interpretaci textu.</p> 
	<p><b>Kurz je od podzimního semestru 2016 zařazen mezi B kredity i v magisterském studijním programu.</b> Zároveň je součástí magisterské studijní profilace <i>Design informačních služeb</i>.</p>
</div>


## Cíle předmětu

Student předmětu získá kritický vhled do problematiky inovace. Společně se budeme věnovat společenským důsledkům inovace, její normativní ukotvenosti a závislosti na sdílení informací a zprostředkované komunikaci. V klíčových konceptech kurz vychází z kritické teorie a textů, které na ni navazují.

Student by měl po úspěšném absolvování

*   znát základní koncepty, fenomény a diskuse v oblasti kritické teorie,
*   být schopen reflexivně a kriticky uchopit fenomény inovace a užívání (informačních) technologií prostřednictvím užitých teoretických konceptů,
*   být schopen využívat mezioborové provázanosti informační vědy a sociologie, filosofie, mediálních studií a dalších,
*   výrazně posílit svou schopnost kritického porozumění textu a související dovednosti,
*   získat praktické kompetence v oblastech 1) mezilidské komunikace a 2) reflexe vlastního rozhodování a chápání důsledků vlastního jednání, zejména v situaci, kdy daná rozhodnutí mají důsledky na jednání dalších lidí (manažerské či designérské pozice apod.).

Struktura předmětu klade důraz na intenzivní práci s textem – povinnými součástmi jsou četba v rozsahu cca 30–40 stran týdně (některé texty jsou dostupné pouze v anglickém jazyce), účast na seminárních diskusích a tvorba kreativních výstupů (v případě studentů komb. formy studia jsou podmínky mírně upraveny, viz. část _Hodnocení předmětu_).


## Výuka

Výuka se koná [vždy ve čtvrtek]({{ site.baseurl }}/reading.html) v 17.30 v **seminárce KISKu** ve druhém patře Bílého domu (Žerotínovo nám. 6, nad kavárnou Atlas).


## Stručná osnova předmětu

1–4\. **Seznámení se** s cíli kurzu, reflexe teoretických východisek a souvisejících studijních oborů, porozumění struktuře skutečnosti a její souvislosti se strukturou informací a znalostí o světě (Ch. W. Mills, S. Freud, F. Nietzsche, D. McDonald, F. de Saussure, E. Laclau, Ch. Mouffe, M. Foucault, T. Stöckelová)

5–6\. **Kritická teorie** soustředěná na oblast komunikace a sdílení informací, první reflexe zásadních proměn žitého světa prostřednictvím technologií (W. Benjamin, T. W. Adorno)

8\. **Technologický determinismus**, inovace a zastarávání, proměny vnímání světa (M. McLuhan)

9–10\. **Reflexe závěrů teoretiků kritické teorie**, přirozenost a konstrukce, nezamýšlené důsledky jednání, osobní a společenská odpovědnost (accountability, responsibility) (M. Foucault, R. K. Merton, J. Volek, U. Beck, E. Goodin)

11–13\. **Kritická teorie inovace a „designu“**, inovace vs. nápodoba, vztah mezi inovací a společenskými problémy, technosolucionismus a technooptimismus, reflexe a pokus o organizaci stávající intelektuální diskuse nad novinovými texty z poslední doby (Košturiak/Chaľ, B. Latour, B. Godin, E. Morozov)


## Výukové metody

*   **Kritická práce s odborným textem** (četba a interpretace předem zadaných textů k tématu dané vyučovací jednotky) včetně formulace shrnutí a názorového postoje vůči čtenému textu v písemné formě.
*   **Semináře** věnující se hlubší diskusi o dané problematice a jejímu zasazení do kontextu širší akademické diskuse.
*   **Praktické osvojování látky kreativním způsobem** v esejistické formě, která zasazuje dosažené poznání do vlastní zkušenosti studenta/studentky.
*   **Průběžné evaluační prvky** použité v každé vyučovací jednotce semestru.


## Omezení zápisu

**Předmět si smí zapsat nejvýše 20 studentů.** Pokud se nevejdete během prvního týdne semestru kvůli kapacitě kurzu, přijďte se podívat na seminář — s trochou štěstí se do kurzu určitě vejdete (mnoho studentů se vždy odregistruje před koncem zápisu).
